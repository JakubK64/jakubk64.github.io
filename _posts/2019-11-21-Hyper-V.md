---
layout: post
title: Creating Virtual Machine with Hyper-V
published: true
tags: Hyper-V tutorial PL poradnik wirtualizacja maszyna wirtualna
---

### Początki z Hyper-V

Hyper-V jest wbudowanym w system Windows oprogramowaniem stosowanym do wirtualizacji, czyi tworzenia wirtualnych maszyn,komputerów z różnymi systemami operacyjnymi, funkcjonalnościami itp. bez konieczności ingerencji w fizyczny komputer i zainstalowany na nim system operacyjny.
Do uruchomienia Hyper-V niezbędne jest:
- Windows 8 (preferowany raczej Windows 10) w wersji Pro, Enterprise lub Education
- Procesor wspierający wirtualizację
- Minimum 4GB RAM (preferowane min. 8 GB, szczeólnie jeżeli chcemy stawiać środowisko testowe wymagające działania kilku maszyn jednocześnie)

W przypadku spełnienia wspomnianych wymagań należy włączyć tą możliwość w Windows Features (Funkcje Systemu Windows):

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/WindowsFeatures.PNG }}/CTF/Administracja/Hyper-V/Podstawy/WindowsFeatures.PNG)

Po ponownym uruchomieniu komputera można włączyć aplikację Hyper-V

### Tworzenie maszyny wirtualnej

Pierwszym serverem w Hyper-V będzie nasz komputer. To właśnie na nim zostanie utworzona maszyna wirtualna (wirtualny komputer, "komputer w komputerze", tworzony jako środowisko testowe (piaskownica) lub po prostu jako komputer z innym systemem operacyjnym niż zainstalowany, bez potrzeby instalacji go na fizycznym komputerze)

Gdy wejdziemy w aplikacje po prawej stronie możemy zaobserwować "Actions" menu:

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/ActionsHyper-V.PNG }}/CTF/Administracja/Hyper-V/Podstawy/ActionsHyper-V.PNG)

W celu utworzenia maszyny wirtualnej należy klinkąć odpowiednio na New -> Virtual Machine

Na pierwszej stronie kreatora musimy określić nazwę oraz lokalizacje, w której chcemy, aby była zapisana nasza maszyna wirtualna (jeżeli nie mamy utworzonego wcześniej dysku w innej lokalizacji najlepiej wybrać dysk z ~20GB wolnej przestrzeni)

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/VMName.PNG }}/CTF/Administracja/Hyper-V/Podstawy/VMName.PNG)

Następnie musimy wybrać generacje naszej maszyny. Jeżeli nie jest to specjalny przypadek, wymagający maszyny 1 generacji (ze względu na jej kompatybilność) zwykle lepiej jest wybrać generację 2, nowszą

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/VMGeneration.PNG }}/CTF/Administracja/Hyper-V/Podstawy/VMGeneration.PNG)

Następnie musimy określić ilość RAM-u przydzielone do naszej maszyny. Ilość pamięci RAM można przydzielić statycznie, ale lepszą opcją jest pozostawienie dynamicznego przydzielania RAM-u. Pozwala to lepiej wykorzystać zasoby komputer/serwera dostosowująć ilość RAM-u do tego, ile w danym momencie potrzebuje go maszyna wirtualna.

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/VMRAM.PNG }}/CTF/Administracja/Hyper-V/Podstawy/VMRAM.PNG)

Następnie określamy typ połączenia internetowego (typ switcha). W tym miejscu należałoby się na chwilę zatrzymać i omówić dostępne opcje

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/VMNetwork.PNG }}/CTF/Administracja/Hyper-V/Podstawy/VMNetwork.PNG)

W Hyper-V mamy 3 rodzaje wirtualnych switch-y, od początku mamy skonfigurowane 2 z nich:
- Private, który pozwala maszyną na kontakt wyłącznie pomiędzy sobą (maszyna wirtualna z maszyną wirtualną). Nie ma możliwości połączenia się przez tego typu switch z internetem lub serwerem na którym stoi maszyna.
- External, domyślny switch, który pozwala na połączenie maszyny z internetem więc jednocześnie również z innymi maszynami wirtualnymi oraz serwerem, na którym stoi.
- Internal, który jest "pośredni" względem poprzednich, tzn. nie pozwala maszynie połączyć się z internetem ale pozwala na komunikację z innymi maszynami oraz serwerem, na którym stoi.
Dodatkowo można też nie podłączać żadnego switcha do maszyny, co nie pozwoli jej na żadną formę komunikacji.

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/VMSwitchManager.PNG }}/CTF/Administracja/Hyper-V/Podstawy/VMSwitchManager.PNG)

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/CreatingSwitch.PNG }}/CTF/Administracja/Hyper-V/Podstawy/CreatingSwitch.PNG)

Następnie trzeba określić rodzaj dysku, którego chcemy użyć.

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/VMDisk.PNG }}/CTF/Administracja/Hyper-V/Podstawy/VMDisk.PNG)

Wyróżniamy 3 rodzaje dysków w Hyper-V:
- Fixed size (statyczny), który pozwala na utworzenie dysku jako pliku .vhdx o stałym rozmiarze. Moim zdaniem raczej niezalecany - niepotrzebnie blokuje określoną ilość miejsca mimo iż w większości przypadków nie wykorzystuje jej w pełni. Dobre rozwiązanie raczej w mniej typowych przypadkach, gdy dokładnie wiemy co i jakiej wielkości będzie przechowywane na tego typu dysku.
- Dynamically Expading (dynamiczny), który domyśnie waży tylko 4096 KB i rośnie wraz z przybywającymi danymi. Pozwala efektywnie wykorzystać przestrzeń dyskową, łatwo (automatycznie) się rozszerza, gdy miejsca na dysku nie jest wystarczająco jednocześnie nie zajmując więcej miejsca niż rzeczywiście potrzebuje.
- Differencing (dysk różnicowy), który pozwala na utworzenie dysku bazującego na innym. Chodzi o to, że np. jeżeli chcemy utworzyć maszynę wirtualną z Windowsem 10, to dysk takiej maszyny po względnie długim czasie instalacji zajmuje 15-20GB. Na podstawie tego dysku (maszyny z zainstalowanym systemem) możemy utworzyć dysk różnicowy dla kolejnej maszyny - zajmie on znacznie mniej miejsca i jednocześnie znacznie przyśpieszy to proces stawiania maszyny, ponieważ unikniemy konieczności instalacji systemu Windows od nowa. Podobnie w przypadku, gdy mamy do przygotowania kilka maszyn wirtualnych o konkretnej konfiguracji. Zamiast tracić czas na instalację Windowsa, wymaganych aplikacji i konfiguracji sysytemu na każdej z nich można zrobić to na jednej i utworzyć od niej dyski różnicowe dla pozostałych maszyn. Gdy zostaną utworzone będą pod względem posiadanych aplikacji i konfiguracji dokładną kopią pierwszej maszyny.
  Aby skorzystać z tego rodzaju dysku trzeba go wcześniej przygotować w menu "Actions" klikając New -> Hard Disk, a następnie utworzony już dysk dołączyć do tworzonej maszyny wirtualnej.

W ostatnim kroku musimy określić plik .iso zawierający system operacyjny, który chcemu zainstalować. Krok ten zostanie pominięty jeżeli używamy dysku różnicowego.

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/VMiso.PNG }}/CTF/Administracja/Hyper-V/Podstawy/VMiso.PNG)

Po przejściu wszystkich kroków maszyna wirtualna jest utworzona i możemy ją zobaczyć na liście maszyn wirtualnych.

![useful image]({{ https://github.com/JakubK64/jakubk64.github.io/blob/master/CTF/Administracja/Hyper-V/VM/VMchoose.PNG }}/CTF/Administracja/Hyper-V/Podstawy/VMchoose.PNG)

Ostatnim krokiem jest kliknięcie PPM na maszynę i uruchomienie jej. W zależności od użytego dysku trzeba będzie rozpocząć instalację systemu Windows lub w przypadku dysku różnicowego poczekać, aż maszyna przeniesie wymagane pliki z dysku bazowego na swój dysk (w zależności od szybkości komputera od kilku do kilkudziesięciu minut)



																																	